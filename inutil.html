
<html>
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="style.css" />
<title>Sagay City Eco-zone Farm School</title>
<style type="text/css">
<!--
.style1 {font-size: 14px}
-->
</style>
</head>
<body>

<div id="wrap">


<div id="header">
<h1 align=""><a href="#"><strong></strong></a></h1>
<h2 class="style1"></h2>
</div>

<div id="menu">
<ul>
<li><a href="index.html">Home</a></li>
<li><a href="#">Description</a></li>
<li><a href="#">Statement</a></li>
<li><a href="#">Procedure</a></li>
<li><a href="#">Output/Outcomes</a></li>
</ul>
</div>

<div id="menubottom"> </div>

<div id="contentwrap">
  <div id="content">

<p align="center"><font size="2"><b>“Ang Reynong Inutil”</b></font><br>
Isinulat ni: Marisol G. Posadas<br>
Ilustrasyon ni: Marielle Stella S. Celiss

<p align="justify"><img src="i2.png" width="150" height="150" align="left">Maaninag mula sa bintana ang mataas na sikat ni haring araw, abala ang mga katiwala ng palasyo sa pagsasakatuparan ng kanilang mga tungkulin. Sa kabilang banda, tulog mantika ang reyno ng kastilyo sa himbing ng pamamahinga nito. Siya ang namumukod-tanging hari sa lahat sapagkat walang makapapantay sa kanyang pagiging makasarili, batugan at palautos kaya binansagan siyang si Haring Ligwak. Sa madaling sabi, taliwas sa isang magiting na lider ang pag-uugali niya kaya malayo ang loob ng kanyang nasasakupan sa kanya. Mahigpit siya lalo na pagdating sa pangongolekta ng buwis palibhasa’y takot siyang mabawasan ang kanyang kayamanan. Walang pinapalampas na pagkakataon ang hari kapag hindi nakapagbayad ang mga tao. Nagpapataw siya ng kaukulang parusa na dudoblehin ang buwis kapag pumalya sa pabagayad.<br><br>

<img src="i3.png" width="150" height="150" align="right">Sa kanyang katamaran, hindi siya gigising hangga’t walang gumigising sa kanya. “Mahal na hari, O mahal na hari, isang karangalan na ika’y aking gisingin,” aniya ng masugid niyang katiwala. 	Hindi pa rin magising-gising ang hari kaya nagdesisyon ang katulong na kumuha ng maliit na tililing at itinuon ito malapit sa tenga ng hari. “Kleng!kleng!kleng!kleng!” tunog ng tililing. Tanghaling tapat na nang mapukaw ang natutulog na kamalayan ng hari. Bigla siyang napatayo at nagwikang, “Bakit ngayon mo lang ako ginising gayong magkakaroon ako ng mahalagang pagpupulong?” naiinis na sabi ng hari. Sadyang pagyuko ang itinugon ng katiwala sa takot nito sa hari kahit alam nito sa sariling may pagkukulang ang hari. Tumungo na si Haring Ligwak sa kanyang silid-liguan.</p>
<p align="right"> <a href="inutil2.html">Next>></a></p>
</div>

<div id="sidebar">
<h3>Reading Modules</h3>
<ul>
<li><a href="angelo.html">Angelo</a></li>
<li><a href="inutil.html">Ang Reynong Inutil</a></li>
<li><a href="cosmos.html">Cosmos Love Blooms</a></li>
<li><a href="celebration.html">It’s A Celebration</a></li>
<li><a href="jenny.html">Jenny-the-Gennie</a></li>
<li><a href="alamat.html">Ang Alamat Ng Negros</a></li>
<li><a href="school.html">School Farm’s Newest Sensation</a></li>
<li><a href="sweetcorn.html">Sweetcorn ni Sweety</a></li>
<li><a href="lost.html">The Lost and Found Daughter</a></li>
<li><a href="treasure.html">The Treasure</a></li>
<li><a href="fish.html">The Great Fish Racer</a></li>
</ul>

<h3>Video Tutorials</h3>
<ul>
<li><a href="vidalamatb.html">Ang Alamat ng Brgy. Paraiso</a></li>
<li><a href="vidalamat.html">Ang Alamat ng Negros</a></li>
<li><a href="vidangkan.html">Ang Angkan ng mga Amoegoso sa Kaharian ng mga Gulay</a></li>
<li><a href="vidcosmos.html">Cosmos Love Blooms</a></li>
<li><a href="vidschool.html">School Farm’s Newest Sensation</a></li>
<li><a href="vidlost.html">The Lost and Found Daughter</a></li>
<li><a href="vidtreasure.html">The Treasure</a></li>
</ul>

</div>

<div style="clear: both;"> </div>

</div>

<div id="footer">
<center>
  &copy; Copyright 2023
</center>
</div>

</div>

</body>
</html>
